**ΕΙΣΑΓΩΓΗ**

Ένας πολύ σημαντικός παράγοντας της κλιματικής αλλαγής στον πλανήτης μας, είναι τα αυξημένα επίπεδα ρύπανσης που εμφανίζονται τόσο σε αστικά επιβαρυμένα περιβάλλοντα όσο και σε βιομηχανικές ή περιφερειακές αναπτυσσόμενες ζώνες. Οι περιοχές αυτές πλήττονται από ραγδαία αύξηση την χρήσης των φυσικών πόρων με στόχο την εκβιομηχάνιση και «ανάπτυξη» χωρίς όμως όρους και προϋποθέσεις που θα έκαναν την ανάπτυξη βιώσιμη.

Δυστυχώς μεγάλο μέρος του πληθυσμού που ζει ή εργάζεται σε τέτοιες περιοχές αντιμετωπίζει προβλήματα υγείας λόγω της ρύπανσης. Η κατάσταση αυτή , δημιουργεί την ανάγκη καταγραφής και ανάλυσης της ποιότητας του αέρα σε πραγματικό χρόνο.

**ΠΡΟΤΕΙΝΟΜΕΝΗ ΛΥΣΗ**

Η λύση που προτείνεται για την παρακολούθηση της ατμοσφαιρικής ρύπανσης, βασίζεται στο μικροελεγκτή Arduino με το οποίο μετριέται η ποιότητα αέρα, και τα δεδομένα ανεβαίνουν σε έναν διακομιστή web που χρησιμοποιεί το Διαδίκτυο. Με τον τρόπο αυτό κατά περίπτωση και όταν επιδεινώνεται η ρύπανση μιας περιοχής θα προτείνονται ενέργειες βελτίωσης της ποιότητας της ατμόσφαιρας. Για την μέτρηση των ρυπογόνων επιβλαβών σωματιδίων θα χρησιμοποιηθούν αισθητήρες αερίου που μετρούν την περιεκτικότητα του αέρα στα διάφορα επιβλαβή αέρια. Η πληροφορία της ποιότητας του αέρα μπορεί να είναι ανοιχτή και προσβάσιμη σε οπουδήποτε χρησιμοποιώντας υπολογιστή ή εφαρμογή για κινητές συσκευές.

**ΣΧΕΔΙΑΣΗ**

Η συσκευή που θέλουμε να υλοποιήσουμε θα αποτελείται από διάφορους αισθητήρες ποιότητας αέρα οι οποίοι χρησιμοποιούνται για την μέτρηση της συγκέντρωσης διαφόρων ατμοσφαιρικών ρύπων και συγκεκριμένα του CO , LPG και της γενικότερης ποιότητας του αέρα. Ειδικότερα θα γίνει χρήση του μικροελεγκτή Arduino Uno, μιας μονάδας Bluetooth, αισθητήρες αερίου MQ135, MQ5, MQ7 . Όλοι οι αισθητήρες θα είναι διασυνδεδεμένοι με μια πλατφόρμα με την βοήθεια του διαδικτύου ώστε να είναι προσβάσιμη σε όλους.
![Σχεδιάγραμμα](images/Air quality.png)
<img src="images/Air quality.png" width="480"/>
